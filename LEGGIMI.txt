INTRODUZIONE
L'obiettivo di questi script è quello di automatizzare le impostazioni
del PROXY delle macchine Ubuntu/Debian.
Molto stranamente Linux non dispone di strumenti in grado di implementare
lo standard WPAD/PAC (Web Proxy Auto Detect / Proxy Auto Config ) a livello
di sessione utente e di APT.
Per capire come funziona lo standard, si può iniziare da questi link
https://en.wikipedia.org/wiki/Web_Proxy_Auto-Discovery_Protocol
https://findproxyforurl.com/wpad-introduction/

In Linux i browsers implementano correttamente lo standard WPAD/PAC, quasi 
tutti i tools prevedono la possibilità di utilizzare un proxy (ma non di
riconoscere automaticamente la sua presenza), quello che manca è qualcosa che
metta il tutto insieme.

Da qui nasce l'idea di creare questi script. Attraverso questi script il
riconsocimento del proxy diventa automatico (nei limiti indicati dopo) e
quindi non è richiesto alcun intervento manuale nel passaggio da una rete LAN
dotata di Proxy ad una rete LAN priva.


LIMITI
L'implementazione dello standard WPAD/PAC è parziale e limitata alle esigenze
ed al contesto delle infrastrutture di rete progettate da me.

N.B. I browser hanno alcune paturnie con l'implementazione di WPAD/PAC
- Firefox. Non è grado di acquisire le impostazioni (automatiche o manuali che
siano) partendo dalle impostazioni di sistema; pertanto occorre impostargli 
esplicitamente l'individuazione automatica delle impostazioni proxy.
Il problema è comune anche sotto Windows.
- Chromium. Sotto Linux prende le impostazioni dall'ambiente utente, se non ci
sono, non è in grado di usare il proxy.  

====
Sarebbe interessante sviluppare una versione che super i limiti sopra indicati 
====

PREREQUISITI
Non sono richiesti particolari prerequisti, al 90% dovrebbe esserci già
tutto l'occorrente in qualunque installazione Ubuntu/Debian.
In ogni caso assicurarsi che siano installati WGET (sudo apt install wget) e
GAWK (sudo apt install gawk).

INSTALLAZIONE
I file devono essere installati con i privilegi di amministratore, se
necessario usare sudo.
E' consigliabile disabilitare l'autologin in quanto l'apertura della sessione
potrebbe avvenire prima dell'attivazione dei servizi di rete, rendendo
inefficace lo script.
I file da installare sono 3:
- 00ProxyDetect. E' il file che serve ad impostare il rilevamento automatico
del proxy per APT (e APT-GET).
Deve essere posto nella directory /etc/apt/apt.conf.d/
- wpadpac2.sh. E' il file che fa il lavoro di ricerca delle impostazioni
del proxy e di preparazione delle variabili di ambiente per l'utente.
Deve essere posto nella directory /etc/profile.d/
- aptproxydetect.sh. E' il file che fa da interfaccia per APT; deve essere
posto nella directory /usr/local/bin/ e devono essergli dati i diritti di
esecuzione (sudo chmod +x aptproxydetect.sh)

 
